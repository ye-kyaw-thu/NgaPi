ပန်းသည် မသောင်းက အသက်က ၁၆နှစ်၊ ယဉ်စစနဲ့ နုပျိုမှုခြင်းမှာ မသိန်းထက် အပုံကြီးသာသပေါ့။ ဒီတော့ တက္ကသိုလ်ကျောင်းသားတွေက ပန်းသည် မသောင်းဆိုင်မှာ ပြောင်းပြီး ပန်းဝယ်ကြ၊ စကားတွေ ဖောင်ဖွဲ့ကြတာပေါ့။

မသိန်းပန်းဆိုင် အရင်လို မရောင်းရတော့ဘဲ ခြောက်ကပ်လာတာပေါ့။ ဒီလိုနဲ့ တနေ့ သူ့ပန်းဆိုင်နားကို လင်မယားနှစ်ယောက် ကလေးလေး လက်ဆွဲပြီးရောက်လာ။ အမျိုးသားဖြစ်သူက တပ်ထားတဲ့ မျက်မှန်ချွတ်လိုက်ပြီး ကျနော့်မှတ်မိလားမေး။ မောင်သိန်းခိုင် ဖြစ်နေ။ ပန်းသည်မသိန်းနဲ့ ယောကျ်ားဖြစ်သူ ကိုသိန်းခိုင်တို့ စကားတွေ တရင်းတနှီး ဖောင်ဖွဲ့နေကြတာကြည့်ပြီး ဇနီးဖြစ်သူက အံ့တွေသြ။

သိပ္ပံမောင်ဝက ဒီမှာတင် ပန်းသည် စာမူကို ရပ်ခဲ့တယ်။
